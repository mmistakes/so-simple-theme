---
layout: nl-post
title: "Mapper van de maand (mei) : Brice (eMerzh)"
modified:
categories: blog
excerpt:
tags: [mapper van de maand]
image:
  feature:
date: 2015-05-05T21:51:00-00:00
---
![emerzh]({{ site.url }}/images/mapper-of-the-month/emerzh1.jpg)
{: .pull-right}
Brice (eMerzh) woont in Jette. Hij is 30 jaar oud en is programmeur bij een kleine Brusselse start-up die sociale analysis maakt. Hij is gepassioneerd door open source software en alles wat daar rond hangt. Voor zijn job werkt hij onder Archlinux + KDE en voor het mappen gebruikt hij uiteraard JOSM!

**Waar en wanneer heb je OpenStreetMap ontdekt?**

Ik heb OpenStreetMap per toeval ontdekt op een website met Linux information [Linuxfr.org](http://linuxfr.org). Ik werd aangetrokken door de aspecten van samenwerken en open data. Al snel merkte ik dat mijn straat ontbrak op OpenStreetMap en zie daar... ik was gebeten door de microbe.

**Gebruik je zelf OpenStreetMap?**

Ik gebruik OpenStreetMap regelmatig om informatie op te zoeken en te visualizeren op het web. Ik gebruik het ook via OsmAnd wanneer ik in het buitenland ben. Maar ik moet wel bekennen dat ik nog regelmatig teruggrijp naar Google Maps, dit waarschijnlijk totdat OpenStreetMap en Mapillary hetzelfde niveau bereiken.

**Welk type mapper ben je?**

Ik heb eigenlijk drie gezichten : 

- als occasionele mapper op het terrein: Af en toe verzamel ik informatie op straat. Vooral wanneer ik op vakantie ben, maak ik notities voor OpenStreetmap. Dit in combinatie met GPS-traces en foto's voor Mapillary. 
- als mapper op afstand, vanuit mijn woonkamer: Dit is dan vooral voor de import van de Urbis gegevensbank, maar ik map ook veel in het zuiden van België.
- als de mapper die gegevens verbetert:  Ik gebruik regelmatig Osmose en KeepRight of gewoonweg JOSM om gegevens te verbeteren.
Ik map dus vooral in Brussel en van op afstand ook in het zuiden van België.

**Wat breng je zoal in kaart?**

Ik ben niet gespecialiseerd in iets bijzonders. Ik zou enkel graag zien dat OpenStreetMap gebruikt wordt in het dagdagelijkse leven van zo veel mogelijk mensen. Dit doordat de gegevens op OpenStreetMap even, of zelfs meer, betrouwbaar zijn als op Google Maps. Dus ik help bijgevolg veel in het mappen van adressen en informatie voor routing zoals maximum snelheden, kruispunten, namen, ...

**Wat is jouw grootste verwezenlijking?**

Verwezelijking? Ik denk dat ik een grote deel van de Urbis import heb gedaan. En zelfs al is de import nog niet helemaal afgewerkt, toch is een groot deel van de Brusselse adressen nu te vinden op OpenStreetMap.

**Waarom map je?**

De rijke gegevensbank die open en vrij te gebruiken is door mens en machine...

**Doe je ook andere zaken voor OpenStreetMap buiten mappen?**

Ik heb hier een daar een statistiek gemaakt. Verder heb ik een App ontwikkeld, genaamd  OpenFixMap. Ik zou er wel eens werk moeten van maken om ze te updaten. Maar het blijft toch vooral bij mondelinge reklame maken in mijn omgeving.

**Heb je contact met andere mappers?**

Ik heb een beetje contact met Julien Fastré en met vrienden die ook mapper zijn  (Hello Pollux!) maar daarbuiten heb ik weinig of geen contacten.

**Wat zijn jouw ideëen om de community te laten groeien?**

Ik denk dat we echt moeten inzetten op "gamification". MapRoulette is al een goed begin, maar ik denk toch eerder in de richting van Ingres of Waze. Dit laat toe dat de mensen bijdragen zonder dat ze zelf echt moeten mappen.

**Hoe blijf je op de hoogte van OpenStreetMap nieuws?**

Ik volg de mailing lijsten, heb een RSS-feed en kijk op op Twitter. Ik denk wel dat ik goed op de hoogte blijf.

**Wat is volgen jou de grootste sterkte van OpenStreetMap?**

Het feit dat de gegevens vrij te gebruiken zijn, de flexibiliteit van het schema en de onbeperkte mogelijkheden om informatie toe te voegen.

**Wat zijn de grootste uitdagingen voor OpenStreetMap?**

Een belangrijke uitdaging is om nieuwe mappers te blijven vinden, en dan heb ik het niet enkel over een groei in het aantal mensen met een account.

Verder moet er een manier gevonden worden om zoveel mogelijk van het tagging schema te standaardiseren zonder te raken aan de uitbreidbaarheid. In dit kader vind ik het project [Tag Central](http://wiki.openstreetmap.org/wiki/SotM_2010_session:_Tag_Central:_a_Schema_for_OSM) interessant.
Ook de toevoeging van 2.5d/3D gegevens kan moeilijkheden opleveren.